---
layout: post
title: INDEXAREA PRIORITARA PE MOBIL
category: stiri
descriere: În ultimul timp, se vorbește tot mai mult de Indexarea Prioritară pe Mobil
  (mobile-first indexing), cea mai recentă dezvoltare din cadrul efortului continuu
  al gigantului motor de căutarea google, de a face internetul cât mai compatibil
  cu terminalele mobile.
image: indexarea-main.jpg
author: Alexpintea
comment-id: 6
canonical_url: '/indexarea-prioritara-pe-mobil.html'

---
## Ce înseamnă?

> Indexarea prioritară pe mobil înseamnă că GOOGLE  va folosi predominant varianta mobilă a site-ului pentru indexare și clasare. - GOOGLE

Datorită faptului că, din ce în ce mai multe căutări vin de pe un dispozitiv mobil, Google depune eforturi mari în a oferi utilizatorilor cea mai bună experiență. În acest sens, conținutul din varianta mobilă va avea prioritate atât la procesul de indexare, dar mai ales în procesul de clasare a rezultatelor.

<img src="{{ site.url }}/assets/images/indexarea/mobile-use.jpg" alt="{{ page.title }}"/>

Dacă vom monitoriza traficul crawlboților google pe site-ul nostru, cel mai probabil vom putea observa o creștere în traficul pentru Smartphone.

Indexarea este prioritară pe telefonul mobil și nu doar pe telefonul mobil. Astfel, dacă site-ul nostru nu are o variantă compatibilă cu ecranul smartphone-urilor, varianta de desktop va continua să fie inclusă în indexare.
## Ce trebuie să facem noi?
-

### Fără panică

Din ce în ce mai multe versiuni de mobil vor fi indexate. Asta nu înseamnă că se întâmplă vreo schimbare majoră. De fapt, probabil nu îți va afecta ranking-ul în google deloc.

Dacă google indexează varianta de mobil a site-ului tău, vei primi o notificare în Google Search Console. Asta înseamnă că google va determina cum te vei clasa în rezultate în funcție de conținutul de pe site-ul mobil disponibil. Deși sună ca o schimbare majoră, pentru majoritatea site-urilor construite în WordPress va avea consecințe minime, având în vedere că majoritatea au un design adaptabil la diferitele dimensiuni ale ecranelor.

În cazul în care aveți site-uri diferite pentru desktop și mobil, iar pe varianta mobilă aveți mai puțin conținut, este puțin îngrijorător.

## Fă un test de verificare a adaptabilității pe mobil

Nu trebuie să ai un site special pentru mobil pentru a fi în siguranță și a te clasa cât mai sus în rezultate, având în vedere că google va indexa și variantele pentru desktop. Dar va fi dificil dacă nu ai un site adaptabil.

Ce trebuie să faci? Intră pe <a href="https://search.google.com/test/mobile-friendly"> acest</a> link și fă un test de adaptabilitate. Google îți va spune dacă site-ul tău are probleme în acest sens, sau nu. În general, pentru a trece acest test, cerințele sunt minime. Dacă site-ul tău nu trece însemnă că varianta de mobil este foarte slabă.

<img src="{{ site.url }}/assets/images/indexarea/moile-test.jpg" alt="{{ page.title }}"/>

## Gândește-te la experiența utilizatorilor pe mobil

Design-ul unui website în varianta de mobil trebuie să fie diferit față de varianta desktop pentru a fi atractiv pentru cititori. Ecranul este mic. Cei de la google au explicat că, de exemplu, meniurile de tip hamburger sau acordeon sunt ok de folosit. Aceste meniuri au sens, ajutând cititorul să navigheze prin conținutul site-ului într-un mod lejer.

## Scrie pentru mobil

Să citești de pe un ecran ecran este greu. Să citești de pe un ecran mic este și mai greu. Pentru a atrage audiența pe mobil, textul tău trebuie să fie cât mai prietenos și ușor de citit. Asta înseamnă propoziții scurte și paragrafe compacte, un font potrivit de mare și clar și destul spațiu alb.

Aruncă un ochi pe snippet-urile entru mobil din YOAST

YOAST SEO este un plugin pentru WordPress, care te ajută extraordinar de mult în optimizarea conținutului. Nu ar trebui să lipsească de pe niciun site deoarece iți oferă o imagine foarte bună referitoare la optimizarea site-ului tău pentru motoarele de căutare.

<img src="{{ site.url }}/assets/images/indexarea/yaost.jpg" alt="{{ page.title }}"/>

Una dintre dintre cele mai importante funcționalități pe care le oferă este aspectul paginilor și postărilor în rezultatele de căutare.

Dacă audiența ta vine cu preponderență din terminalele mobile, optimizează aspectul rezultatelor, prioritar, pe snippet-ul mobil.

<img src="{{ site.url }}/assets/images/indexarea/yaost-snippet-1024x446.jpg" alt="{{ page.title }}"/>

## Și dacă am un site separat pentru mobil?

Fă o evaluare și încercă să remediezi sau să îmbunătățești următoarele aspecte:

### Conținut

Asigură-te că site-ul tău are în varianta pentru mobil tot conținutul de calitate de pe site-ul desktop. Aici includem: text, conținut video și imagini. De asemenea, asigură-te că boții google pot culege toate formatele (incluzând atributele alt pentru imagini) și că sunt indexabile.

### Metadate

Toate titlurile meta și toate meta descrierile ar trebui să fie echivalente pentru ambele versiuni ale site-ului. Echivalent nu înseamnă identic. În acest sens, optimizează-ți lungimea titlurilor pentru un ecran mai mic, adică să fie mai scurte. Cu toate astea, să conțină aceeași cantitate de informație și aceleași cuvinte cheie.

### Hărțile XML site-ului

Asigură-te că link-urile din varianta pentru mobil sunt disponibile în hărțile de site în format XML pe care le trimiți motoarelor de căutare.

### Google Search Console

Dacă ți-ai verificat proprietatea doar în varianta pentru desktop ar trebui să o faci și pentru varianta mobilă.

## Concluzie

Nu este nimic de speriat. Dacă ai un site adaptabil înseamnă că ai același conținut și pe mobil și pe desktop. În acest caz update-ul google va avea consecințe minore asupra site-ului tău.

Dacă ai site-uri diferite pentru desktop și mobil, va trebui să îți faci timp să evaluezi varianta smartphone și să o optimizezi cât mai bine pentru a avea rezultate cât mai bune.

<img src="{{ site.url }}/assets/images/indexarea/infografic.jpg" alt="{{ page.title }}"/>

Surse: <a href="https://yoast.com/5-things-about-mobile-first-indexing/">YOAST</a>, <a href="https://moz.com/blog/mobile-first-indexing-seo">MOZ</a>.