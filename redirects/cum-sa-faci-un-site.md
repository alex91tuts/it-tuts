---
layout: post
title: "Cum sa faci un site? Un ghid complet | Postează primul tău blog"
excerpt_separator: <!--more-->
category: tutoriale
descriere: Cum sa faci un site fără să fii programator? Cu ce să începi? Care este diferența dintre Blog și Site? Răspunsuri potrivite pentru începători găsești aici.
image: cum-sa-afci-un-site.jpg
author: "Alexpintea"
comment-id: 1
permalink: '/cum-sa-faci-un-site.html'

---

## Website sau Blog?
---

<img src="/assets/images/cum sa faci un site/blog-vs-website.jpg" alt="{{ page.title }}">

### Diferențe
---

<span class="drop">A</span>uzim adesea în lumea virtuală aceste denumiri. Facem vreo diferență între ele? Există? Oarecum...

În general ca și bază cele două sunt la fel. Ce diferă însa este scopul fiecăruia. Un <strong>Website</strong> are de regulă următoarele caracteristici:

* conținutul este static;
* formal sau profesional;
* interacțiune limitată;
* prezintă produse sau servicii;
* caracter tranzacțional;
* în ziua de astăzi, aproape oricine are ceva de oferit deține un site; putem spune că este o cerință esențială pentru o afacere. 

Când vorbim despre un website o bună abordare ar fi să ne gândim la acesta ca la o platformă virtuală pentru vânzarea unor produse sau servicii. Este mediul ideal pentru promovare. Promovarea, vânzarea și cumpărarea sunt exact ceea ce oamenii așteaptă să găsească atunci când accesează un website. Când ne dorim să achiziționăm ceva, orice, ne îndreptăm către un website și cel mai probabil acolo ne vor fi satisfăcute nevoile.

Să vedem însă ce scop are un blog și prin ce se diferențiază de un website:

* conținutul se actualizează constant;
* nu are caracter formal;
* interacțiunea este de bază;
* informativ și educational;
* interacțiunea bazată în general pe raportul industrie - client;
* nu oricine are un blog.

Pe scurt, un blog este un tip de website care se concentrează în principal pe conținut scris. În cultura populară auzim despre bloguri de știri sau bloguri ale unor vedete însă un blog se poate crea pe orice subiect. Blogger-ii scriu dintr-o perspectivă personală, fapt ce le permite să creeze o legătură cu cititorii. În mod obligatoriu, un blog trebuie să aibă o secțiune de comentarii, unde cititorii pot comunica cu blogger-ii. Legătura cu cititorii este și unul dintre cele mai importante aspecte ale unui blog, deoarece duce la încredere. Odată stabilită încrederea și loialitatea, se deschid ușile modalităților de monetizare a blogurilor.

### Concluzie
---

Deși cele două sunt în general utilizate cu scopuri diferite, o abordare practicată adesea și care s-a dovedit a fi foarte eficientă, este folosirea celor două împreuna. Cum?? Pe o platformă specială precum WordPress. Ce este WordPress? Vom vedea mai târziu. Aceste platforme oferă posibilitatea utilizatorilor de a crea atât pagini statice cât și postări de tip blog. Având în vedere că ambele sunt necesare pentru o prezență de succes în lumea internetului, folosirea unei platforme precum WordPress se poate dovedi de un real folos.

## Fă-ți și tu un blog
---

<img src="/assets/images/cum sa faci un site/make-a-blog.jpg" alt="{{ page.title }}">

<span class="drop">U</span>na dintre concepțiile greșite legate de începerea unui blog este că trebuie să fii un scriitor foarte bun pentru a avea succes. Nimic mai greșit. Oamenii citesc bloguri pentru a vedea o perspectivă personală asupra unui subiect. Așadar, majoritatea celor care scriu bloguri adoptă un stil informal și conversațional.

Mai mult de atât, nu trebuie să fii un expert în topicul pe care l-ai ales. De exemplu, cei care citesc un blog despre bucătărie, nu vor să vadă un text elaborat de oamenii de știință, vor sa vadă experiența unui om care a gătit cu adevarat ceva, inclusiv cu greșelile pe care le-a făcut.

În principiu, ca să ai succes cu blogul tău unul dintre cele mai importante aspecte este să pui pasiune în topicul pe care l-ai ales.

## Uite de ce
---

<img src="/assets/images/cum sa faci un site/de-ce-sa-te-obosesti.jpg" alt="{{ page.title }}">

Probabil te întrebi: de ce sa depun efortul de a crea un blog? Uite de ce:

* Să faci bani din confortul casei tale;
* Sa iți împărtășesti povestea;
* Recunoaștere profesionala pentru tine sau compania ta;
* Să te integrezi într-o comunitate.

Și am și o veste bună! În ultimii ani, internetul a început să explodeze. Tot mai mulți oameni sunt acum online ceea ce înseamna, o creștere a numărului de potențiali cititori. Deci, dacă vrei să începi un blog personal sau să creezi unul pentru afacerea ta, acum este cel mai bun moment.

## CUM SA FACI UN SITE - în câțiva pași simpli?
---

1. Decide topicul blogului;
2. Alege platforma potrivită;
3. Găsește găzduire și domeniu;
4. Începe cu Wordpress;
5. Lucrează la design și postează primele bloguri.

## Decide despre ce vrei să scrii
---

<img src="/assets/images/cum sa faci un site/despre-ce-vrei-sa-scrii.jpg" alt="{{ page.title }}">

<span class="drop">D</span>acă faci parte dintr-o companie sau organizație, probabil vei scrie  despre produsele/ serviciile pe care compania ta le oferă sau cauza pentru care militezi.

Dacă ești independent, ai mult mai multă flexibilitate în alegerea unui subiect. Ia în considerare următoarele aspecte:

* Scrie despre ceva ce iți place, altfel, poate fi foarte greu.
* Subiectul pe care l-ai ales să nu fie foarte restrâns. Un blog are nevoie de mult conținut pentru a avea succes și a rămâne interesant. Deci asigură-te că ai ce să scrii.
* Alege o nișă în care poți deveni o voce autoritară. Probabil nu ești primul care abordează acest subiect, însa asta nu trebuie sa te sperie. Găsește un unghi unic din care poți aborda topicul.
* Dacă nu ești sigur că ceea ce ai ales nu e potrivit, începe să scrii oricum. Pe parcurs te vei adapta sau vei schimba topicul, deci nu e o problema. Greșit este să nu începi niciodată.

## Alege platforma potrivită
---

<img src="/assets/images/cum sa faci un site/platforma.jpg" alt="{{ page.title }}">

<span class="drop">W</span>ordpress.com? Wordpress.org? Wix? Weebly? Blogger? Joomla? Ce sa alegi?

Înainte să ne apucăm de lista de mai sus, ar trebui să decidem caracteristicile principale pe care am vrea să ni le ofere platforma.

Ca și începător, cel mai indicat ar fi să alegi o platformă care să fie ușor de instalat. De asemenea, nu ar trebui să necesite competențe în utilizarea limbajelor de programare.

Mai mult, trebuie să faci o previziune a blogului tău pe viitor. Pe măsura ce va creste, cel mai probabil vei dori să schimbi ușor diferite aspecte sau să adaugi mai multe funcționalități pentru audiența ta, care crește în permanență.

Dacă începi cu platforma greșită, cel mai probabil va fi foarte dificil să o schimbi mai târziu.

În ultimul rând, dacă la început nu te gândești să faci bani cu blogul, mai târziu sigur vei dori sa o faci. De aceea trebuie să te asiguri că vei avea posibilitatea de a implementa diferite funcționalități de monetizare.

 **Aici intra în joc Wordpress.org (nu fă confuzie cu Wordpress.com):** 

<img src="/assets/images/cum sa faci un site/wodpress.org_.jpg" alt="{{ page.title }}">

Wordpress.org este cel mai popular soft pentru blogging din lume. Este o platformă de tip open-source ce iți oferă posibilitatea să iți construiești un website sau un blog pe cont propriu.

Este necesar să iți faci un cont la unul dintre providerii de găzduire pentru a putea avea site-ul online.

#### Argumente Pro:
---

* Control total asupra aspectului site-ului tău;
* Poți crește blogul și adăuga funcționalități extra precum forumuri, magazine online și opțiuni de membership.
* Oferta de teme gratuite și premium este de ordinul miilor. Acestea iți oferă posibilitatea să creezi website-uri cu aspect extraordinar.
* De asemenea, ai acces la peste 45.000 (în creștere) de plugin-uri gratuite. Aceste plugin-uri sunt ca niște aplicații cu ajutorul cărora poți adăuga noi funcționalități site-ului tău.
* Este prietenos cu motoarele de căutare.

#### Argumente Contra:
---

* Va trebui să te descurci cu backup-urile și securitatea.
* Trebuie să plătești pentru găzduire.

#### Costuri
---

WordPress.org este gratuit însa va fi nevoie să achiziționezi un nume de domeniu și gazdă. Desigur există soluții foarte ieftine pe care le vom trata într-un alt articol.

În concluzie, WordPress.org este cea mai bună soluție pentru un început rapid și sigur. Eu personal folosesc WordPress.org la toate site-urile pe care le dețin, dar și pentru site-urile pe care le-am construit pentru clienții mei. Toate platformele au argumente pro și contra, însă de departe, cel mai popular este Wordpress.org. Flexibil, funcționează perfect și are în spate o întreagă comunitate care împart idei, cunoștințe și unelte.

## Găzduire și domeniu
---

<span class="drop">C</span>ât de mult trebuie să meditezi înainte de a alege un nume de domeniu? Este oare atât de importat. Dacă site-ul tău este unul de calitate oamenii vor îl vor vizita indiferent de numele acestuia, nu? Hmm, nu chiar.

Numele domeniului este un element crucial pentru succesul site-ului tău. Să vedem de ce:

* Domeniul este prima impresie. URL-ul site-ului tău este primul lucru pe care îl văd vizitatorii și le poate creea o impresie pozitivă și de durată sau îi poate alunga.
* Afectează optimizarea pentru motoarele de căutare. Deși nu mai este necesar ca numele de domeniu să se potrivească cu cuvintele cheie pe care mizezi, încă poate afecta pozitiv sau negativ poziția în rezultate.
* Îți definește brand-ul. Un nume de domeniu potrivit poate crește nivelul de recunoaștere a brand-ului tău.

### Cum să alegi domeniul?
---

<img src="/assets/images/cum sa faci un site/alege-domeniu.jpg" alt="{{ page.title }}">

<span class="drop">I</span>ată câteva principii după care să te ghidezi atunci când trebuie să-ți alegi domeniul:

* simplu: asta înseamnă că trebuie să îl păstrezi scurt, ușor de scris, ușor de memorat și ușor de pronunțat.
* inteligent: încercă să găsești un nume care să reprezinte esența site-ului tău și în același timp să sune bine pentru a fi ușor de memorat.
* brand peste cuvinte cheie: nu umple numele de domeniu cu tot felul de cuvinte cheie. Este mai important să creezi un nume care să rezoneze.
* copyright: studiază și vezi dacă atunci când alegi un nume nu calci pe degete pe cine nu trebuie.

Ai putea să petreci ore sau să iți alegi numele de domeniu în câteva minute, nu contează. Încearcă să respecți principiile enumerate mai sus. Vrei să fie unic, memorabil, să îți reprezinte brand-ul și să îi inspire pe vizitatorii tăi.

### Cum alegi serverul (găzduire)?
---

<img src="/assets/images/cum sa faci un site/host.jpg" alt="{{ page.title }}">

Sunt foarte mulți factori care determină dacă un server este bun sau nu. Procesul poate fi copleșitor pentru un începător însă voi enumera câteva principii importante. De asemenea, voi  face și un articol separat pe această temă.

#### Să presupunem că ești nou în branșă!
---

Dacă ești la primul tău site aproape întotdeauna este o idee bună să achiziționezi găzduire de tip shared. Acest tip de găzduire este ieftin, ușor de întreținut și suficient pentru pentru majoritatea site-urilor. În același timp, îți permite să te concentrezi pe construirea site-ului fără să fie nevoie să te îngrijorezi de task-uri de tip server precum mentenanța bazei de date sau implementarea unui sistem de securitate.

Nu uita că ai oricând posibilitatea să avansezi către VPS sau server dedicat atunci când site-ul tău a crescut foarte mare și nu iți mai ajung resursele.

#### Procentajele de ”uptime” ale serverului
---

Cel mai important aspect al unui server este să fie activ 24/7. Până la urmă vrei ca vizitatorii tăi să-ți poată accesa site-ul în orice oră din zi și din noapte. Ai nevoie de găzduire stabilă, atât din punct de vedere al serverului cât și din punct de vedere al conexiunilor. În ziua de astăzi, majoritatea providerilor promit un procentaj de peste 99,95% uptime, chiar și pentru conturile de tip share. Oricum, nimic sub 99% nu este acceptabil.

#### Posibilitatea de a adăuga mai multe domenii gratis (addon domains)
---

Numele de domeniu sunt destul de ieftine. Aproape că nu poți să te abții să nu deții mai mult de unul. De acea, serverul pe care l-am ales trebuie să ne permită să ținem mai multe domenii.

La modul general, majoritatea providerilor de hosting oferă posibilitatea de a ține mai multe domenii dar nu putem fi siguri niciodată. De aceea este necesar să acordați atenție acestui aspect.

#### Prețul de înscriere vs. prețul de reînoire
---

Ofertele de hosting, sunt de obicei foarte atrăgătoare atunci când te înscrii pentru prima dată. Fii însă atent la cât va trebui să plătești după ce trece perioada de promoție. Pentru a evita orice fel de neplăcere, asigură-te că știi prețul de reînnoire și că este ok.

#### Funcționalități esențiale
---

Mai ales dacă ești începător, ai nevoie de instalatoare automate. De exemplu, vrei să instalezi WordPress, Joomla sau Drupal printr-un singur click și prin completarea unor nume pe ici colo.

De asemenea, ai nevoie de acces prin FTP. FTP-ul este neprețuit atunci când vrei să transferi cantități mari de date.

Fișierul .htacces este foarte puternic și folositor. Acesta controlează parole, redirecționări și roluri în managementul site-ului. Este forte important și nu a trebui să achiziționați un provider de hosting care nu oferă acest fișier. Poate doar în cazul în care vă canalizați pe un provider specializat în găzduirea pentru WordPress.

Control Panel ușor de folosit. Un panou de control cu interfață prietenoasă și funcționalități extinse este deosebit de important, având în vedere că este creierul serverului nostru. Fără, vei rămâne la mila celor de la support pentru orice detaliu pe care, de altfel, l-ai fi putut face singur.

Email@domeniultău.ro. Dacă vrei să găzduiești căsuțe de email în același loc cu site-ul atunci trebuie să te asiguri că providerul oferă această posibilitate.

Backup-uri pentru site. Au căzut echipamentele, site-ul tău este jos sau poate un hacker a intrat și a schimbat fișiere importante. Poate întreaga bază de date este distrusă. Ce faci? Dacă providerul de hosting oferă backup-uri periodice, te întorci la ultimul backup în care site-ul era ok și urci înapoi, teafăr și nevătămat.

Suport tehnic. Ținând cont de faptul că ești începător, cu siguranță vei avea nevoie de sprijin. Probleme apar inevitabil și de aceea este important providerul să ofere sprijin 24/7 și să aibă o rată de răspuns mică. Unele firme oferă chat live sau sprijin prin telefon. De multe ori aceste servicii adaugă un cost suplimentar al abonamentul tău.

Securitate. Să nu uităm de securitate. Ar fi indicat ca providerul de hosting să ofere un certificat SSL gratuit. Certificatul SSL este cel care criptează datele pe drumul dintre browser-ul clientului și server. 

#### Așadar...
---

În concluzie, nu toate firmele care oferă găzduire se potrivesc pentru nevoile noastre. Însă, cu siguranță nu este recomandat să folosești un host gratuit dacă te gândești să începi un uriaș magazin online, și în sens opus, nu are sens să achiziționezi un program scump de hosting dedicat pentru wordpress dacă vrei să îți faci un blog legat de un hobby.

Ca și începător este de asemenea indicat să cumperi domeniul și hostul de la același provider. Asta înseamnă că nu va mai trebui să faci alte setări suplimentare și poți incepe cu instalarea platformei Wordpress.

## Incepe cu WordPress
---

<span class="drop">N</span>e-am hotărât la WordPress, ne-am luat domeniu și gazdă, acum putem începe să lucrăm la site. Considerăm că gazda ne oferă posibilitatea să instalăm WordPress.org cu un singur click pe domeniul ales de noi.

<img src="/assets/images/cum sa faci un site/wordpress-instaler.jpg" alt="{{ page.title }}">

De obicei propagarea unui domeniu poate dura până la 24 de ore, așa că, există posibilitatea să nu avem imediat acces la el. Eu am achiziționat ultimele 3 domenii de la Romarg și s-au propagat imediat.

Odată instalat, poți accesa bordul de control WordPress la adresa domeniultău.ro/wp-admin. Pe parcursul instalării ți se va cere să setezi numele de utilizator și parola. Notează-le sau asigurăte că nu le uiți deoarece cu ajutorul lor te vei putea loga în panoul de control WordPress.

<img src="/assets/images/cum sa faci un site/login.jpg" alt="{{ page.title }}">

### Alege o temă
---

Pasul final este instalarea unei teme și după poți începe să scrii prima ta postare.

Dacă site-ul tău este în limba română ar fi indicat prima dată să schimbi limba. Pentru asta te duci la SETTINGS > GENERAL > SITE LANGUAGE și din meniul de tip drop-down selectezi Română.

Pentru a schimba tema te duci la (considerând că acum site-ul este în limba română) ASPECT > TEME > ADAUGĂ TEMĂ apoi folosind căsuța de căutare găsește o temă care ți se potrivește cel mai bine.

<img src="/assets/images/cum sa faci un site/alege-tema.jpg" alt="{{ page.title }}">

Odată ce ai găsit o temă care răspunde nevoilor tale este indicat să verifici dacă are note bune și dacă a fost updatată cu regularitate.

Ai două opțiuni. O poți previzualiza sau o poți instala direct.

Acum ai o temă instalată și poți începe să scrii pe noul tău site. Întregul proces de pregătire poate dura 5 minute în adevăratul sens al cuvântului. Dacă întâmpini dificultăți poți cere sprijin de la cei care îți furnizează găzduirea.

## Postează primul tău blog
---

<span class="drop">A</span>cum totul este pregătit și poți începe să lucrezi la aspectul site-ului  și să postezi primul tau Blog.

În mod implicit tema va avea următoarele setări. Pagina de ACASĂ este setată să arate ultimele tale bloguri. Acest aspect poate fi schimbat din setări, dacă de exemplu vrei ca pagina de acasă să fie una personalizată de tine. La început poți lăsa setările implicite și după ce adaugi conținut, să lucrezi și la arhitectura site-ului tău.

Așadar, cum scriem un blog. Din meniul lateral al panoului de control WordPress alegem ARTICOLE > ADAUGĂ ARTICOL.  În interfața de control a articolului introducem titlul și mai jos Începem cu adăugarea conținutului. Este simplu de utilizat și intuitiv.

Din meniurile din dreapta putem adăuga și selecta CATEGORIILE și etichetele. De asemenea, putem seta imaginea reprezentativă a postării.

În general, temele, mai ales cele gratuite, nu oferă foarte multe posibilități de schimbare a aspectului. Pentru a obține controlul într-un mod foarte simplu și fără a fi nevoie să știi limbaje de programare, va trebui să utilizezi o extensie contructor. Eu recomand din toată inima Elementor! Este extraordinar de ușor de folosit și iți transformă site-ul într-unul cu aspect profesional.


































